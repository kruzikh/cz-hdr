###	Základní principy návrhu
Návrh standardu propouštěcí zprávy je založen na následujících principech:
* Hlavním cílem PZ je zajištění kontinuity péče po propuštění z lůžkového zdravotnického zařízení. Další případné cíle musí být podřízeny hlavnímu cíli.
* Standard PZ musí vyhovovat ve stávajícím prostředí, kde je PZ jediným prostředkem komunikace mezi poskytovatelem hospitalizační péče propouštějícím pacienta a dalšími poskytovateli zajišťujícími kontinuitu péče o pacienta, stejně tak jako v prostředí, kde vedle PZ existují další způsoby přenosu či sdílení informací (zejména pacientský souhrn, sdílené výsledky vyšetření apod.)
* Standard PZ je vysoce strukturovaný, což umožňuje snadněji nalézat informace určitého typu.
* Interoperabilita PZ se vztahuje mj. také k evropskému standardu PZ a k českému standardu pacientského souhrnu.
* Navrhované kódové systémy jsou doplňkové ke strukturované textové informaci a vycházejí vstříc požadavku na sekundární využití PZ (např. pro statistické účely) a přeshraniční interoperabilitu.
