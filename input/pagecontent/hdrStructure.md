### Struktura propouštěcí zprávy


The IPS is composed by the following sections described below.

{% include img.html img="PZ-composition.png" caption="Figure 1: The HDR composition" width="70%" %}

### Popis sekcí propouštěcí zprávy

#### Administrativní údaje

*Tato sekce je povinná*

Tato sekce zahrnuje základní formální aspekty propouštěcí zprávy specifikované zákonem  a prováděcím předpisem k tomuto zákonu a některé další údaje důležité pro administrativní kontext propouštěcí zprávy. Mezi tyto údaje patří:
- Identifikační a kontaktní údaje pacienta, o němž je propouštěcí zpráva vedena
- Další údaje vztahující se k pacientovi
- Identifikační a kontaktní údaje pracovníka, který propouštěcí zprávu vytvořil (autor propouštěcí zprávy)
- Identifikační a kontaktní údaje poskytovatele, který poskytoval zdravotní služby v průběhu hospitalizace včetně identifikace organizační složky (oddělení), které pacienta propouští
- Identifikační a kontaktní údaje lékaře, který ověřil obsah propouštěcí zprávy a identifikační údaje poskytovatele, kterého tento lékař reprezentuje
- Identifikační a kontaktní údaje lékaře, který autorizoval a zodpovídá za obsah propouštěcí zprávy, identifikační údaje poskytovatele, kterého tento lékař reprezentuje
- Příjemci (adresáti) propouštěcí zprávy
- Metadata dokumentu
<!-- - Elektronický podpis -->


#### Údaje o hospitalizaci

*Tato sekce je povinná*

Sekce obsahuje základní údaje o příjmu a propuštění pacienta z nemocnice, tedy:
- Typ kontaktu (jednodenní, standardní)
- Informace o příjmu
- Důvod přijetí
- Informace o propuštění
- Informace o pobytu na všech odděleních v průběhu hospitalizace


#### Dříve vyslovená přání

*Tato sekce je požadovaná*

Sekce slouží pro zápis informací o dříve vyslovených přáních pacienta, učiněných v průběhu hospitalizace dle §36 Zákona o zdravotních službách.
Strukturovaný zápis informace o dříve vysloveném přání obsahuje:
- Datum vysloveného přání
- Typ přání – slovně nebo kódem
- Dokument obsahující vyjádření vůle pacienta, opatřený náležitostmi dle §36 Zákona o zdravotních službách
- Stavy, na které se přání vztahuje


#### Urgentní informace

*Tato sekce je povinná*

Tato sekce obsahuje dvě základní části:
- Alergie a intolerance
- Varování

##### Alergie a intolerance

*Tato část je povinná*

Tato část uvádí alergie, které se u pacienta projevily a byly jako alergie hodnoceny, tak i jiné projevy nesnášenlivosti, označované jako intolerance. Uvádějí se zejména alergické reakce na léčivé přípravky a jiné látky, používané při poskytování zdravotní péče – vyvolávající látka (původce), typ (charakter) reakce a její závažnost.

Pokud byla alergie vyloučena nebo stav alergické dispozice pacienta není znám, měl by o tom být učiněn záznam v této sekci.


##### Varování

*Tato část je požadovaná*

V části Varování jsou uvedeny zdravotní stavy nebo situace, které by mohly vést k naléhavé situaci. Může se jednat o kontraindikaci pro předpis určitého léčivého prostředku nebo léčebného postupu. Popisovaná situace může představovat riziko pro samotného pacienta, ale i pro jeho okolí, třeba v případech infekčních nemocí. Neznalost „Varování“ může vést k chybám ve správné medicínské praxi.


#### Stav při přijetí

*Tato sekce je nepovinná*

Tato sekce má za cíl stručně a výstižně popsat klinický stav pacienta v čase jeho přijetí k hospitalizaci s důrazem na patologické projevy. Má zásadní význam zejména tehdy, pokud je důvodem přijetí akutní stav nebo zhoršení stávajícího základního onemocnění. Na popis stavu při přijetí navazuje stejně strukturovaný popis stavu při propuštění, ze kterého by mělo jasně vyplynout, do jaké míry hospitalizace vedla ke změně patologických nálezů při přijetí. V případě hospitalizace za účelem vyšetření chronického dlouhotrvajícího onemocnění může být popis stavu při přijetí a při propuštění shodný.

Co do sekce patří:
- Datum a čas vyšetření pacienta lékařem při přijetí
- Identifikace lékaře, který provedl vstupní vyšetření
- Objektivní nález
- Antropometrické údaje
- Základní životní funkce
- Somatický nález
- Funkční stav (zhodnocení funkčního stavu pacienta při přijetí dle zvolené škály)

Co do sekce nepatří:
- podrobný popis fyziologických nálezů (je klinicky nerelevantní)
- výsledky vyšetření (jsou v jiné sekci)
- diagnóza při přijetí (je v jiné sekci)


#### Anamnéza

*Tato sekce je nepovinná*

Sekci tvoří údaje ze zdravotní historie pacienta:
- Osobní anamnéza zahrnující:
  - Historii zdravotních problémů (prodělaná onemocnění) vč. gynekologických/andrologických
  - významné výkony
  - implantáty a zdravotní pomůcky
  - očkování
- Abusus
  - Kouření
  - Alkohol, drogy, závislosti
- Rodinná anamnéza
- Sociální anamnéza
  - Právní stav
  - Vzdělání
  - Zaměstnání
  - Bydlení
  - Rodinná a sociální situace
- Epidemiologická
  - Cestovatelská anamnéza
  - Infekční kontakty

#### Popis hospitalizace

*Tato sekce je povinná*

V této sekci se uvádí přehled poskytnuté diagnostické a léčebné zdravotní péče v průběhu hospitalizace.

Strukturované uspořádání umožňuje snadný přehled nálezů (výsledky vyšetření) a výkonů, zvláště tam, kde byl během pobytu na lůžku řešen jediný nebo klinicky převažující zdravotní problém.

Na rozdíl od tradičního uspořádání je první částí diagnostický souhrn, následuje vybraná medikamentózní léčba, významné výkony a implantáty. Výsledky vyšetření nejsou povinnou součástí, nejvýznamnější pro kontinuitu poskytované péče nebo pro stanovení diagnózy samozřejmě uvedeny bývají.

Závěrečnou a současně nosnou částí této sekce je klinické shrnutí, „příběh“, zahrnující tradiční části „nynější onemocnění“, „průběh hospitalizace“ a epikrízu. Z klinického shrnutí musí být patrné, proč a jak se pacient dostal na lůžko, jak se vyvíjel jeho stav v reakci na léčebná opatření. Použité terapeutické postupy jsou uvedeny do diagnostického kontextu, tedy výsledků klinicky významných vyšetření. Závěrem klinického souhrnu může být prognostická rozvaha a nástin dalšího postupu.

Sekce obsahuje následující části:
- Diagnostický souhrn
- Významné výkony (operace, významné terapeutické intervence)
- Implantáty
- Další významná léčba (vč. medikamentózní a podání krevních derivátů)
- Výsledky vyšetření:
  - Laboratorní
    - Hematologie
    - Biochemie
    - Histopatologie
    - Genetika
    - další
  - Funkční
    - Elektrofyziologické (EKG, EEG, EMG…)
    - Další (spirometrie, testy svalové síly, 6MWT…)
  - Zobrazovací
    - Ultrasonografie
    - Radiografické metody (rtg, CT, denzitometrie)
    - Magnetická rezonance
    - Radioizotopové metody
  - Konziliární vyšetření
- Očekávané výsledky vyšetření (dosud nedodané)
- Klinické shrnutí (volným textem)


##### Diagnostický souhrn

*Tato část je povinná*

Diagnostický souhrn **obsahuje** všechny problémy/diagnózy, které měly vliv na péči během daného hospitalizačního případu. Diagnostický souhrn rozlišuje, v souladu s mezinárodním doporučením, problémy/diagnózy aktivní, problémy vzniklé v průběhu hospitalizace a neaktivní problémy/diagnózy. Diagnostický souhrn obsahuje všechny stavy tak, jak byly rozpoznány na konci hospitalizace, po všech vyšetřeních. Tedy:
1. Aktivní problémy/diagnózy – ty, které byly přítomny při příjmu a měly vliv na péči během hospitalizačního případu. Doporučujeme uvádět problémy/diagnózy v pořadí dle aktuální důležitosti, přičemž na prvním místě je uvedena diagnóza, která je hlavním důvodem hospitalizace
2. Komplikace – stavy, které vznikly během hospitalizace
3.	Neaktivní problémy/diagnózy – ty, které byly přítomny při příjmu a neměly vliv na péči během hospitalizačního případu – je ale potřeba brát je v úvahu později při poskytování péče

Diagnostický souhrn **NEOBSAHUJE**:
- Anamnestické údaje – ty jsou uvedeny v jiných částech (pokud je pro to důvod)
- Podrobnou historii jednotlivých problémů – ta je uvedena v jiných částech (pokud je pro to důvod)
- Léčbu – ta je uvedena v jiných částech (pokud je pro to důvod)
- Jednotlivé nálezy, na nichž je dg postavena – ta je uvedena v jiných částech (pokud je pro to důvod)
- Odchylky dílčích vyšetření (např. „mírné rozšíření kořene aorty při echokardiografii“), které samy, nebo s jinými nálezy nejsou konkluzivní


##### Významné výkony

*Tato část je požadovaná*

V této části jsou uvedeny operace a ostatní „instrumentální“ intervence (endoskopické, intravaskulární). Typicky jde o veškeré invazivní výkony prováděné na operačním sále.

Do této sekce **nepatří** čistě diagnostické výkony.


##### Implantáty

*Tato část je požadovaná*

Seznam implantátů zavedených během hospitalizace, pokud mají význam pro poskytování zdravotní péče včetně diagnostiky. Každému implantátu musí odpovídat záznam výkonu v sekci „Významné výkony“.


##### Další významná léčba

*Tato část je volitelná*

Poskytnutá léčba, kterou nelze jednoznačně označit za významný výkon (ve smyslu předchozí definice), ale je významná – typicky chemoterapie, radioterapie, očišťovací metody (dialýza, hemoperfuze), metody podpory oběhu (kontrapulzace apod.), podání krevních derivátů případně další. Vybraná medikamentózní léčba v průběhu hospitalizace. Uvedou se ty léčivé přípravky, jejichž podávání bylo během hospitalizace ukončeno nebo pokračuje po propuštění pouze krátkodobě, přitom znalost jejich podání je významné pro další zdravotní péči (antibiotika kromě zcela rutinních, kortikosteroidy ve vysokých dávkách apod.)
Léčivé přípravky, jejichž podávání bylo zahájeno během hospitalizace, ale je doporučeno i po propuštění, budou uvedeny v souhrnné tabulce v bloku Doporučení.


##### Výsledky vyšetření

*Tato část je volitelná*

Přehled vybraných výsledků, členěných dle charakteru diagnostické metody (vyšetření biologických vzorků podle charakteru vyšetřovaného materiálu a typu vyšetření, elektrofyziologická vyšetření, zobrazovací metody).

V propouštěcí zprávě se uvedou závěry konziliárních vyšetření, která byla provedena pro stavy, vybočující ze záběru medicínského oboru, na jehož lůžku je pacient hospitalizován (psychiatrické konzilium indikované internistou nebo chirurgem, endokrinologické vyšetření indikované psychiatrem apod.). Výsledek takových konzilií se často promítá do diagnostického souhrnu, doporučení nebo i do klinického souhrnu.


##### Očekávané výsledky vyšetření

*Tato část je požadovaná*

Uvedou se objednaná vyšetření, jejichž výsledky nejsou známy v době vydání PZ, a způsob, kterým budou výsledky a z nich případná opatření a/nebo doporučení sdělena.

Znalost vyšetření, která již byla provedena, je důležitá pro kontinuitu léčby, mj. k zabránění zbytečného opakování diagnostiky. V případě vyhotovení předběžné propouštěcí zprávy se **NEJEDNÁ** o vyšetření, která budou známa v době vyhotovení definitivní prpouštěcí zprávy.


##### Klinické shrnutí

*Tato část je povinná*

Podrobný popis důvodu a průběhu hospitalizace (za celou hospitalizaci) strukturovaný dle jednotlivých problémů.

U každého problému je uveden popis klinického případu, uvedený anamnézou onemocnění, které bylo důvodem hospitalizace („nynější onemocnění“) vč. jeho diagnostiky a léčby před přijetím. Hodnocení efektu poskytnuté péče, prognostická rozvaha a návrh dalšího postupu.

Klinické shrnutí může být zakončeno klinickou úvahou (dif. diagnostika, vysvětlení souvislostí apod.) u klinicky složitých stavů.

Je **DOPORUČENO**, aby tato část propouštěcí zprávy byla jediným narativním oddílem (tedy psaným plně volným textem a v celých větách). Smyslem tohoto uspořádání je umožnění plynulého čtení průběhu onemocnění (včetně komorbidit a komplikací) před a po přijetí.

Věcně zahrnuje tři plynule navazující části, které je vhodné oddělit jako samostatné odstavce.
1.	V první části je popsán problém (o něco podrobněji, než je popsán v Důvodu přijetí, nicméně stále s důrazem na celkovou stručnost), který vedl k hospitalizaci. Tato část odpovídá části, která se tradičně nazývá nynějším onemocněním (NO).
2.	Ve druhé části je popsán průběh hospitalizace včetně případných komplikací, které nastaly v průběhu hospitalizace (pokud nenastaly, je explicitně konstatováno, že průběh byl bez komplikací). Informace jsou uspořádány podle jednotlivých klinických problémů (nikoliv chronologicky).
3.	Ve třetí (fakultativní) části je klinická rozvaha a zmíněny dosud nevyřešené problémy.


#### Stav při propuštění

*Tato sekce je povinná*

Popis stavu při propuštění dokládá změny proti stavu při přijetí – zejména ústup patologických změn, ale i nové odchylky, např. pokud došlo v průběhu hospitalizace ke komplikacím (mozkové příhodě, úrazu, alergické kožní reakci).

Co do sekce patří:
- Objektivní nález
- Antropometrické údaje
- Základní životní funkce
- Somatický nález – změny proti stavu při přijetí
- Funkční stav – změny proti stavu při přijetí

Co do sekce nepatří:
- Podrobný popis fyziologických nálezů


#### Doporučení

*Tato sekce je povinná*

Sekce je klíčová pro kontinuitu zdravotní péče. Doporučení je v mnoha ohledech výsledkem diagnostického a léčebného procesu během hospitalizace a modifikuje dosavadní léčebné postupy, ale většinou je ve značné míře rozšiřuje nebo mění.

Obsahem sekce je přehledný, přitom dostatečně podrobný a zejména srozumitelný návod jak pro pacienta samotného, tak pro jeho okolí a samozřejmě pro poskytování všeobecné i specializované zdravotní péče.

Záleží samozřejmě na povaze onemocnění, v některých případech nemusejí být žádná specifická opatření na místě, nemusí být ani potřeba farmakoterapie.

Obsahem sekce jsou všechna doporučení, týkající se zdravotního stavu a poskytování zdravotní péče. Zejména:
- Sociální a sociálně-zdravotní opatření po propuštění
- Režimová + stravovací doporučení
- Souhrn medikace
- Další doporučený postup

##### Sociální a sociálně-zdravotní opatření po propuštění

Dojednaná nebo navržená domácí péče vč. aplikace léků, denní péče apod.


##### Režimová a stravovací doporučení

Doporučený fyzický a/nebo psychický režim; doporučená strava nebo postupný stravovací režim. Stravovací doporučení musí navazovat na stravu v době propuštění, samozřejmostí by měla být instruktáž nutričním terapeutem, obdobně pohybová nebo rehabilitační doporučení.


##### Souhrn medikace

*Tato část je povinná*

Souhrnná informace o medikaci, doporučené na období po propuštění, s vyznačením, zda se jedná o medikaci změněnou či nově zahájenou. Přehled je proti dosavadním zvyklostem doplněn o medikaci ukončenou.

Veškeré léčivé přípravky musí být vypsány přehledně s uvedením názvu léčivého přípravku, lékové formy, síly, dávkování/dávkovacích režimů. Pacient musí být vybaven nezbytnými doporučenými léky nejméně na tři dny po propuštění.


##### Další doporučený postup (plán péče)

*Tato část je požadovaná*

Další péče se liší podle oborů (převazy, kontroly oper. rány, úpravy dávkování podle provedených vyšetření). V této části se uvádí:
- Data, čas a místa objednaných (zajištěných) vyšetření a ošetření, data dojednaných hospitalizací.
- Doporučená vyšetření, které nebylo možné pro pacienta zajistit (s jednoznačným údajem, kdo takové vyšetření má zajistit, případně kde se může objednat).
- Formalizované léčebné plány včetně stanovených cílů

Co do sekce nepatří:
- Obecné úvahy o dalším postupu.
- Zkratky, nespecifikované údaje.



<!--
### Seznam profilů

The profiles that have been defined for this implementation guide are listed <a href="profiles.html">here</a>.

Following are the profiles that have been defined for each section. (R) denotes a required section (i.e. must be present in an IPS), (S) denotes a recommended section, the others are optional:
* Medication Summary (R)
 [ <a href="StructureDefinition-MedicationStatement-uv-ips.html">Medication Statement (IPS)</a> |
 <a href="StructureDefinition-MedicationRequest-uv-ips.html">Medication Request (IPS)</a> |
 <a href="StructureDefinition-Medication-uv-ips.html">Medication (IPS)</a> ]
* Allergies and Intolerances (R)
 [ <a href="StructureDefinition-AllergyIntolerance-uv-ips.html">Allergy Intolerance (IPS)</a> ]
* Problem List (R)
 [ <a href="StructureDefinition-Condition-uv-ips.html">Condition (IPS)</a> ]
* Immunizations (S)
 [ <a href="StructureDefinition-Immunization-uv-ips.html">Immunization (IPS)</a> ]
* History of Procedures (S)
 [ <a href="StructureDefinition-Procedure-uv-ips.html">Procedure (IPS)</a> |
  <a href="StructureDefinition-Organization-uv-ips.html">Organization (IPS)</a> |
  <a href="StructureDefinition-Device-observer-uv-ips.html">Device (performer, observer)</a> ]
* Medical Devices (S)
 [ <a href="StructureDefinition-DeviceUseStatement-uv-ips.html">Device Use Statement (IPS)</a> |
 <a href="StructureDefinition-Device-uv-ips.html">Device (IPS)</a> ]
* Diagnostic Results (S)
 [ <a href="StructureDefinition-Observation-results-uv-ips.html">Observation (Results)</a> |
   <a href="StructureDefinition-DiagnosticReport-uv-ips.html">DiagnosticReport (IPS)</a> |
   <a href="StructureDefinition-Organization-uv-ips.html">Organization (IPS)</a> ]
  * Laboratory results
   [ <a href="StructureDefinition-Observation-results-laboratory-uv-ips.html">Observation (Results: laboratory)</a> |
   <a href="StructureDefinition-Specimen-uv-ips.html">Specimen (IPS)</a> |
   <a href="StructureDefinition-Media-observation-uv-ips.html">Media observation (Results: laboratory, media)</a> ]
  * Radiology results
   [ <a href="StructureDefinition-Observation-results-radiology-uv-ips.html">Observation (Results: radiology)</a> |
   <a href="StructureDefinition-Device-observer-uv-ips.html">Device (performer, observer)</a> |
   <a href="StructureDefinition-ImagingStudy-uv-ips.html">Imaging Study (IPS)</a> |
   <a href="StructureDefinition-Practitioner-uv-ips.html">Practitioner (IPS)</a> ]
  * Pathology results
   [ <a href="StructureDefinition-Observation-results-pathology-uv-ips.html">Observation (Results: pathology)</a> |
   <a href="StructureDefinition-Specimen-uv-ips.html">Specimen (IPS)</a> |
   <a href="StructureDefinition-Media-observation-uv-ips.html">Media observation (Results: laboratory, media)</a> ]
* Vital Signs
  [ <a href="{{site.data.fhir.path}}vitalsigns.html">Vital Signs</a> ]
* Past history of illnesses
  [ <a href="StructureDefinition-Condition-uv-ips.html">Condition (IPS)</a> ]
* Pregnancy (status and history summary)
 [ <a href="StructureDefinition-Observation-pregnancy-edd-uv-ips.html">Observation (Pregnancy: EDD)</a> |
 <a href="StructureDefinition-Observation-pregnancy-outcome-uv-ips.html">Observation (Pregnancy: outcome)</a> |
 <a href="StructureDefinition-Observation-pregnancy-status-uv-ips.html">Observation (Pregnancy: status)</a> ]
* Social History
 [ <a href="StructureDefinition-Observation-alcoholuse-uv-ips.html">Observation (SH: alcohol use)</a> |
 <a href="StructureDefinition-Observation-tobaccouse-uv-ips.html">Observation (SH: tobacco use)</a> ]
* Functional Status (Autonomy / Invalidity)
 [ <a href="StructureDefinition-Condition-uv-ips.html">Condition (IPS)</a> |
  <a href="{{site.data.fhir.path}}clinicalimpression.html">Clinical Impression</a> ]
* Plan of care
  [ <a href="{{site.data.fhir.path}}careplan.html">Care Plan</a> ]
* Advance Directives
  [ <a href="{{site.data.fhir.path}}consent.html">Consent</a> ]

---
 -->